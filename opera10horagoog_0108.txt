98 , Q. HoRATu FLAcct

, Urgeris turba circum te stante, miserque , 135
Rumperis et latras, magnorum maxime regum.
Ne longum faciam: dum tu quadrante lavatum
Rex ibis, neque te quisquam stipator, ineptum
Praeter Crispinum, sectabitur; et mihi dulces
Ignoscent, si quid peccavero stultus, amici; 140
Inque vicem illorum patiar delicta libenter,
Privatusque magis vivam te rege beatus.

SATIRA IV.

Enrous atque Cratinus Aristophanesque, poetae,
Atque alii quorum comoedia prisca virorum est,
si quis erat dignus describi, quod maluS, aut fur,
⁹ Quod moechus foret, aut sicarius, aut alioqui
FamosuS, multa cum libertate notabant. 5
Hinc omnis pendet Lucilius, hosce sequutuS,
Mutatis tantum pedibus numerisque3 facetus,
Emunctae naris, durus componere versus.
Nam fuit hoc vitiosus3 in hora saepe ducentos,
,Ut magnum, versus dictabat, stans pede in uno. 10
Quum flueret lutulentus, erat quod tollere velles:
Garrulus, atque piger scribendi ferre laborem,
Scribendi recte 3 nam ut multum, nil moror. Ecce,
Crispinus minimo me provocat—Accipe, si vis,
Accipe jam tabulas3 detur nobis locus, hora, 15
Custodes; videamus uter plus scribere possit.— ’
Di bene fecerunt, inopis me quodque pusilli
Finxerunt animi, raro et perpauca loquentis:
At tu conclusas hircinis follibus aurae,
Usque laborantes, dum ferrum molliat igniS, 20
Ut maviS, imitare . . . Beatus Fannius, ultro
Delatis capsis et imagine! quum mea nemo
Scripta legat, vulgo recitare timentis, ob hanc rem,
Quod sunt, quos genus hoc minime juvat, utpote plures
Culpari dignos. Quemvis media erue turba: 25
Aut ob avaritiam, aut misera ambitione laborat.
¹ Hunc capit argenti splendor; stupet Albius aere:
Hic mutat merces surgente a sole ad eum quo
vespertina tepet regio; quin per mala proeceps
Fertur, uti pulvis collectus turbine, ne quid ω
Summa deperdat metuens, aut ampliet ut rem.

