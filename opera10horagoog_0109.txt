SATIRARUM LIB. 1. 4.

Omnes hi metuunt ·versus, odere poetas.—
Foenum habet in cornu3 longe fuge, dummodo risum
Excutiat sibi, non hic cuiquam parcet amico ;
Et, quodcunque semel chartis illeverit, omnes
Gestiet a furno redeuntes scire, lacuque,
Et pueros et anus—Agedum, pauca accipe contra.
Primum ego me illorum, dederim quibus esse poetas,
Excerpam numero: neque enim concludere versum
Dixeris esse satis; neque, si· quis scribat, uti* nos,
Sermoni propiora, putes hunc esse poetam.
Ingenium cui sit, cui mens divinior, atque os

a sonaturum‚ des nominis hujus honorem.
Idcirco quidam, Comoedia necne poema
Esset, quaesivere3 quod acer spiritus ac vis
Nec verbisnec rebus inest3 nisi quod pede certo
Differt sermoni, sermo merus—At pater ardens
Saevit quod, meretrice nepos insanus amica,
Filius uxorem grandi cum dote recuset,
Ebrius et, magnum quod dedecus, ambulet ante
Noctem cum facibus—Numquid Pomponius istis
Audiret leviora, pater si viveret'e . . . Ergo
Non satis est puris versum perscribere verbis;
Quem si dissolvaS, quivis stomachetur eodem
Quo personatus pacto pater. His, ego quae nunc,
Olim quae scripsit Lucilius, eripias si

55

Tempora certa modosque, et, quod prius ordine verbum est,

Posterius facias, praeponens ultima primis3

Non, ut si solvas, “ Postquam discordia tetra
Belli ferratos postes portasque refregit?

Invenias etiam disjecti membra poetae.

Hactenus haec : alias, justum sit necne poema;
Nunc illud tantum quaeram, meritone tibi sit
Suspectum genus hoc scribendi. Sulcius acer
Ambulat et Caprius, rauci male, cumque libellis3
Magnus uterque timor latronibus; at, bene si quis
Et puris vivat manibuS, contemnat utrumque.

Ut sis tu similis Coeli Birrique latronum,

Non ego sim Capri, neque Sulci ; cur metuas me'l
Nulla taberna meos habeat neque pila libellos,
Queis manus insudet vulgi Hermogenisque Tigelli;
Nec recitem cuiquam, nisi amicis, idque coactus,
Non ubiviS, coramve quibuslibet—In medio qui
Scripta foro recitent sunt multi.—Quique lavantes:
Suave locus voci resonat conclusus. Inanes

60

65

70

75

