CARMINUM LIB. 11.

Pugnae ferebaris: sed idem ”
Pacis eras mediusque belli.
Te vidit insons Cerberus aureo
Cornu decorum, leniter atterens
Caudam3 et recedentis trilingui
Ore pedes tetigitque crura.

⁴ onE xvn.

AD MAECENATEM.

N on usitatfi, non tenui ferar
Penna biformis per liquidum aethera
Vates: neque in terris morabor
Longius: invidiaque major
Urbes relinquam. Non ego, pauperum
Sanguis parentum, non ego, quem vocas
Dilecte, Maecenas, obibo,
Nec Stygia cohibebor unda. ·
J am jam residunt cruribus asperae
Pelles: et album mutor in alitem
Superna: nascunturque leves
Per digitos humerosque plumae.
Jam Daedaleo ocior Icaro ’.
Visam gementis littora Bospori,
Syrtesque Gaetulas, canorus
Ales», Hyperboreosque campos.
Me Colchus, et qui dissimulat metum
Marsae cohortis DacuS, et ultimi
Noscent Geloni: me peritus
Discet Iber, Rhodanique potor.
Absint inani funere naeniae,
Luctusque turpes, et querimoniae:
Compesce clamorem, ac sepulcri
Mitte supervacuos honores.

10

15

