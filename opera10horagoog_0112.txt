 

ἰη Q. 110an nacci

certatim: tandem fessus dormire viator

Incipit3 ac missae pastum retinacula mulae

Ν auta piger saxo religat, stertitque supinus.

Jamque dies aderat, quum nil procedere lintrem m
Sentimu83 donec cerebrosus prosilit unus,

Ac mulae nautaeque caput lumbosque saligno

Fuste dolat: quarta vix demum exponimur hori.

Ora manusque turi lavimus, Feronia, lympha.

Millia tum pransi tria repimus, atque subimus 25
Impositum saxis late candentibus Anxur.

Huc venturus erat Maecenas, optimus atque

Cocceius, missi magnis de rebus uterque

Legati, aversos soliti componere amicos.

Hic oculis ego nigra meis collyria lippus 3⁰
Illinere. Interea Maecenas advenit atque

Cocceius, Capitoque simul Fonteius, ad unguem

Factus homo, Antoni, non ut magis alter, amicus.

Fundos Aufidio Lusco praetore libenter
Linquimus, insani ridentes proemia scribae, 35
Praetextatu, et latum clavum, prunaeque batillum.

In Mamurrarum lassi deinde urbe manemus,
Muraenzi praebente domum, Capitone culinam.

Postera lux oritur multo gratissima : namque
Plotius et Varius Sinuessae Virgiliusque 4⁰
Occurrunt3 animae, quales neque candidiores
Terra tulit, neque queis me sit devinctior alter.

Ο qui complexus et gaudia quanta fuerunt!

Nil ego contulerim jucundo sanus amico.

Proxima Campano ponti quae villula tectum ' 45
Praebuit, et parochi, quae debent, ligna salemque.

Hinc muli Capuae clitellas tempore ponunt.

Lusum it Maecenas; dormitum ego virgiliusque:

Namque pila lippis inimicum et ludere crudis.

Hinc nos Cocceii recipit plenissima villa, 5⁰
Quae super est Caudi cauponas. Nunc mihi paucis
Sarmenti scurrae pugnam Messique Cicirri,

Musa, velim memores; et quo patre natus uterque
Contulerit lites, Messi clarum genus Osci3 ,

Sarmenti domina exstat. Ab his majoribus orti 66
Ad pugnam venere. Prior Sarmentus: “ Equi te

Esse feri similem dico.’' Ridemus: et ipse

Messius, “ Accipio'’; caput et movet. “ Ο tua cornu

Ni soret exsecto frons,'' inquit, “ quid faceres, quum

Sic mutilus minitaris? ’' At illi foeda cicatrix 60

