174 ’ Q. nomi-11 ruem.

Manserunt hodieque manent vestigia ruris. 16⁰
Serus enim Graecis admovit acumina chartis; ’
Et, post Punica bella quietus, quaerere coepit
Quid Sophocles et Thespis et AEschylus utile ferrent.
Tentavit quoque rent si digne vertere posset3 .
Et placuit sibi, natura sublimis et acer: 165
Nam spirat tragicum satis, et feliciter audet;
Sed turpem putat inscite metuitque lituram.
Creditur, ex medio quia res arcessit, habere
Sudoris minimum, sed habet Comoedia tanto
Plus oneris, quanto {reniae minus, Aspice Plautus 17⁰
Quo pacto partes tutetur amantis ephebi,
Ut patris attenti, lenonis ut insidiosi:
Quantus sit Dossennus edacibus in parasitis;
Quam non astricto percurrat pulpita socco.
Gestit enim nummum in loculos demittere, post hoc 1¹75
Securus cadat an recto stet fabula talo.
Quem tulit ad scenam ventoso Gloria curru,
Exanimat lentus spectator, sedulus infiat.
Sic leve, sic parvum est, animum quod laudis avarum
Subruit ac reficit. Valeat res ludicra, si me lffl “
Palma negata macrum, donata reducit opimum. ‚
Saepe etiam audacem fugat hoc, terretque poetam,
Quod numero plures, virtute et honore minores,
Indocti stolidique, et depugnare parati
Si discordet eques, media inter carmina poscunt 185
Aut ursum, aut pugiles: his nam plebecula gaudet.
Verum equiti quoque jam migravit ab aure voluptas
Omnis ad incertos oculos et gaudia vana.
Quatuor aut plures aulaea premuntur in horas,
Dum fugiunt equitum turmae peditumque catervae ς 190
Mox trahitur manibus regum fortuna retortis3
Esseda festinant, pilenta, petorrita, naves;
Captivum portatur ebur, captiva Corinthus·
Si foret in terriS, rideret DemocrituS, seu
Diversum confusa genus panthera camelo, ΙΝ
Sive elephas albus vulgi converteret ora: ’
Spectat-et populum ludis attentius ipsis,
Ut sibi praebentem mimo spectacula plura.
Scriptores autem narrare putaret asello
Fabellam surdo: narn quae pervincere voces w
Evaluere sonum referunt quem nostra theatra 1
Garganum mugire putes nemus, aut mare Tuscum:
Tanto cum strepitu ludi spectamur et artes

