EPISTOLARUM LlB. 11. 2.

Des nummos, excepta nibil te si fuga lod-t?
Ille ferat pretium, poenae securus, opinor.
Prudens emisti vitiosum3 dicta tibi est lex:
Insequeris tamen hunc, et lite moraris iniqua.
Dixi me pigrum proficiscenti tibi, dixi
Talibus officiis prope mancum ; nemea saevus
Jurgares ad te quod epistola nulla veniret.
Quid tum profeci, mecum facientia jura
Si tamen attentas? Quereris super hoc etiam, quod
Exspectata tibi non mittam carmina mendax.
Luculli miles collecta viatica multis
AErumnis, lassus dum noctu stertit, ad assem
Perdiderat : post hoc vehemens lupuS, et sibi et hosti
Iratus pariter, jejunis dentibus acer,
Praesidium regale loco dejecit, ut aiunt,
Summe munito, et multarum divite rerum.
Clarus ob id factum, donis ornatur honestis;
Accipit et bis dena super sestertia nummum.
Forte sub hoc tempus castellum evertere praetor
Nescio quod cupienS‚ hortari coepit eundem
Verbis quae timido quoque possent addere mentem:
“ Ι, bone, quo virtus tua te vocat3 i pede fausto,
Grandia laturus meritorum praemia: quid stas 'l’'
Post haec ille catus, quantumvis rusticus, “ Ibit,
Ibit eo quo vis, qui zonam perdidit,” inquit.
Romae nutriri mihi contigit, atque doceri
Iratus Graiis quantum nocuisset Achilles :

Adjecere bonae paulo plus artis Athenae3
Scilicet ut possem curvo dignoscere rectum,

Atque inter silvas Academi quaerere verum.
Dura sed emovere loco me tempora grato;
Civilisque rudem belli tulit aestus in arma,
Caesaris Augusti non responsura lacertis
Unde simul primum me dimisere Philippi,
Decisis humilem penniS‚ inopemque paterni
Et laris et fundi, paupertas impulit audax
Ut versus facerem : sed quod non desit habentem
Quae poterunt unquam satis expurgare cicutae,
Ni melius dormire putem quam scribere versus?
Singula de nobis anni praedantur euntes;
Eripuere jocOS, venerem, convivia, ludum3
Tendunt extorquere poemata: quid faciam vis'l
Denique non omnes eadem mirantur amantque:
Carmine tu gaudes; hic delectatur iamb1s3

17⁸7

